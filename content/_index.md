+++
# title = "Hugo ʕ•ᴥ•ʔ Bear"
+++

![_](/images/logo-outlines-color-gloss.png)

# About 

Όταν η φιλοσοφία του ανοιχτού λογισμικού περνάει από τον σκληρό δίσκο στον υλικό κόσμο και συνδυάζεται με φαντασία, συνεργασία, αλληλεπίδραση γνώσεων και όρεξη για δημιουργία, τότε έρχεται το LABάκι να το κάνει πραγματικότητα. Σε ένα περιβάλλον υπερκαταναλωτισμού, μαθαίνουμε να δημιουργούμε μόνοι μας ( DIY ), επαναχρησιμοποιώντας όσα η κοινωνία θεωρεί σκουπίδια. Με όρεξη για εξερεύνηση και στο πνεύμα των hacker, αναλύουμε τα υπάρχοντα συστήματα για τη μέγιστη αξιοποίηση όλων των δυνατοτήτων τους και την άμεση εφαρμογή τους σε καθημερινά προβλήματα. Το LABάκι γίνεται κοινός τόπος συνάντησης για όσους θέλουν να μοιραστούν τις ιδέες τους σε κάθε έκφραση τεχνολογίας και όχι μόνο, να συνεργαστούν πάνω σε αυτές και να παράγουν ανοιχτά προς όλους.

Στο χώρο του εργαστηρίου συγκεντρώνεται εξοπλισμός, που ατομικά παραχωρείται από τον καθένα. Εξοπλισμός που μπορείτε να χρησιμοποιήσετε και να εμπλουτίσετε για τις δημιουργίες σας.

Συναποφασίζουμε με ανοιχτά πρότυπα, και προσκαλούμε όποιον θέλει να βοηθήσει σε αυτή την διαδικασία, σε πνεύμα συνεργασίας. 

# Πως ξεκίνησε

Το LABάκι δημιουργήθηκε από την ανάγκη κάποιων μελών, να μοιραστούν την εμπειρία τους γύρω από το Linux. Έτσι έγιναν κάποια καλέσματα εντός του πανεπιστημίου σε άλλους φοιτητές με κοινό γνώμονα τον Linux. Από την πρώτη συνάντηση, φάνηκε ότι το κοινό πεδίο είναι μεγαλύτερο από αυτό του Linux και επεκτείνονταν σε όλη την φιλοσοφία του ανοιχτού λογισμικού. Στις επόμενες συναντήσεις και με την απόκτηση του χώρου, βρέθηκαν και άλλα άτομα που αναζητούσαν μια συνεργασία σε ακόμα πιο ανοιχτή βάση. Με βάση την φιλοσοφία του share-alike, του ανοιχτού λογισμικού και λίγο από την κουλτούρα του hacking, η ομάδα πήρε την τελική της μορφή. 

# Σχέση με το Πανεπιστήμιο

Η αρχική ομάδα που ξεκίνησε όλο το εγχείρημα, απαρτίζονταν από φοιτητές του τμήματος Επιστήμης Υπολογιστών. Ως φοιτητές, ο βασικός εργασιακός χώρος είναι το ίδιο το πανεπιστήμιο και ήταν το πρώτο σημείο που ανακοινώσαμε το εγχείρημά μας. Κάποιοι εργαζόμενοι του πανεπιστημίου αναγνωρίζοντας τον σκοπό και θέλοντας να τον υποστηρίξουν, μας έδωσαν πρόσβαση σε μια αίθουσα για να στεγαστούμε και κάποιον υλικοτεχνικό εξοπλισμό. Μια τέτοια ευκαιρία συνεργασίας με έναν χώρο γεμάτο από κόσμο με όρεξη για έρευνα δεν μπορούσαμε να την αρνηθούμε. Η σχέση του εργαστηρίου με το Πανεπιστήμιο είναι σχέση συνεργασίας, υποστήριξης, ανταλλαγής γνώσης και δεν έχει μορφή καθοδήγησης ή επιτήρησης. 

